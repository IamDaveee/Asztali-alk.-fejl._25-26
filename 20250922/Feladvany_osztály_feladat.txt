1.)
Hozzon létre egy Feladvany osztályt, amely a következő publikus mezőket tartalmazza:
- leiras (szöveg) - a feladvány leírása
- megoldas (szöveg) - a feladvány megoldása
- nehezseg (egész szám) - a feladvány nehézsége (1-10)


2.)
Készítsen az osztályhoz egy konstruktort, amely paramétereken keresztül állítja be az adatmezők kezdőértékét!

3.)
Készítsen egy Kiir() szöveges visszatérési értékkel rendelkező metódust, amely megjeleníti egy feladvány adatait az alábbi formában:
"Melyik hónapban van 28 nap? Megoldás: mindegyik Nehézségi szint: 3/10"

4.)
Készítsen egy Ellenoriz() logikai visszatérési értékkel rendelkező metódust, amely azt vizsgálja meg, hogy a paraméterként megadott válasz megegyezik-e a feladvány helyes megoldásával (megoldas adatmező). 

5.)
Készítsen egy Pontozas() egész típusú visszatérési értékkel rendelkező metódust, amely visszaadja helyes válasz esetén az elért pontszámot! A pontszám számítása: Nehézségi szint * 10

6.)
Vegyen fel két osztály típusú objektumot az alábbi értékekkel!

1. feladvány:
leírás: Mi az, ami minél többet veszel el belőle, annál nagyobb lesz?
megoldás: lyuk
nehézségi szint: 6

2. feladvány: 
leírás: Egy buszsofőr lefelé megy egy hegyen, a fék nem működik, mégsem történik baleset. Miért?
megoldás: gyalog megy
nehézségi szint: 7


7.)
Írja ki mindkét objektum adatait a Kiir() metódus segítségével!


8.)
Kérje be a felhasználó tippjét, és az Ellenoriz() metódus felhasználásával írja képernyőre, hogy helyes volt-e a felhasználó tippje, és hogy mennyi pontot ért el!
