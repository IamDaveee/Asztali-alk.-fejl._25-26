1.)
Hozzon létre egy Recept nevű osztályt, amely a következő publikus mezőket tartalmazza:
- nev (szöveg) - az étel neve
- osszetevok (szöveg) - az összetevők vesszővel elválasztva
- elkeszitesiIdo (szam) - az elkészítés ideje percben



2.)
Készítsen az osztályhoz egy konstruktort, amely paramétereken keresztül állítja be az adatmezők kezdőértékét!

3.)
Készítsen az osztályhoz egy paraméter nélküli konstruktort, amely az adatmezők értékét az alábbi értékekkel inicializálja:
nev: ismeretlen
osszetevok: ismeretlen
elkeszitesiIdo: 0

4.)
Készítsen egy ReceptLeiras() metódust, amely megjeleníti egy étel adatait az alábbi formában:
"Étel neve: rakott krumpli
Összetevők: krumpli, tojás, tejföl, kolbász, só, bors
Összetevők száma: 6 tétel
Elkészítési idő: 45 perc"

5.)
Készítsen egy OsszetevoSzam() metódust, amely visszaadja, hogy hány összetevő szerepel a receptben!

6.)
Készítsen egy IdoKategoria() nevű metódust, amely az elkészítési idő alapján visszaadja az alábbi szöveges értéket:
0-20 perc: "gyors"
21-60 perc: "közepes"
61 perc felett: "időigényes"

7.)
Készítsen egy TartalmazE() logikai visszatérési értékkel rendelkező metódust, amely visszaadja, hogy a paraméterként kapott összetevő szerepel-e a receptben!

8.)
Vegyen fel három osztály típusú objektumot az alábbi értékekkel! A 3. recept esetén az inicializálást a paraméter nélküli konstruktor segítségével oldja meg!

1. recept:
az étel neve: rakott krumpli
az összetevők: krumpli, tojás, tejföl, kolbász, só, bors
elkészítési idő: 45 perc


2. recept:
az étel neve: gyümölcssaláta
az összetevők: alma, banán, kivi, narancs
elkészítési idő: 15 perc

3. recept:
az étel neve: ismeretlen
az összetevők: ismeretlen
elkészítési idő: 0 perc


9.)
Kérje be a billentyűzetről egy új recept adatait és tárolja el egy 4. Recept típusú objektumba!

10.)
Írja ki mindegyik objektum adatait a ReceptLeiras() metódus segítségével!


11.)
Kérje be a felhasználótól egy összetevő nevét és vizsgálja meg minden receptnél a TartalmazE() metódus felhasználásával, hogy az összetevők listájában szerepel-e az adott összetevő! Az eredményt írja képernyőre!
