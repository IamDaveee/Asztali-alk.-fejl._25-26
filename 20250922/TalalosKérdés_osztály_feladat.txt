1.)
Hozzon létre egy TalalosKerdes osztályt, amely a következő publikus mezőket tartalmazza:
- kerdes (szöveg) - a találós kérdés szövege
- valasz (szöveg) - a helyes válasz
- kategoria (szöveg) - a kérdés témaköre (pl: logikai, szójáték, vicces stb.)


2.)
Készítsen az osztályhoz egy konstruktort, amely paramétereken keresztül állítja be az adatmezők kezdőértékét!

3.)
Készítsen az osztályhoz egy paraméter nélküli konstruktort, amely az adatmezők értékét az alábbi értékekkel inicializálja:
kerdes: ismeretlen
valasz: ismeretlen
kategoria: ismeretlen

4.)
Készítsen egy Objektumok() metódust, amely megjeleníti egy találós kérdés adatait az alábbi formában:
"Kérdés: Mi az, ami mindig jön, de sosem érkezik meg?
Válasz: holnap
Kategória: logikai"

5.)
Készítsen egy Ellenoriz() logikai visszatérési értékkel rendelkező metódust, amely azt vizsgálja meg, hogy a paraméterként megadott válasz megegyezik-e a találós kérdés helyes megoldásával (válasz adatmező). 

6.)
Készítsen egy HosszPont() egész típusú visszatérési értékkel rendelkező metódust, amely visszaadja helyes válasz hosszának megfelelő pontszámot. A megoldás hossza karakterenként 1 pontot ér.

7.)
Készítsen egy KategoriaPont() nevű egész típusú visszatérési értékkel rendelkező metódust, amely kategóriánk különböző pontszámot ad az alábbiak szerint:
logikai kategória esetén: 20 pont
szójáték esetén: 15 pont
vicces kategória esetén: 10 pont
Egyéb kategóriák esetén 5 pontot!

8.)
Vegyen fel három osztály típusú objektumot az alábbi értékekkel! A 3. találós kérdés esetén az inicializálást a paraméter nélküli konstruktor segítségével oldja meg!

1. találós kérdés:
Kérdés: Mi az, ami mindig jön, de sosem érkezik meg?
Válasz: holnap
Kategória: logikai


2. találós kérdés: 
Kérdés: Egy buszsofőr lefelé megy egy hegyen, a fék nem működik, mégsem történik baleset. Miért?
Válasz: gyalog megy
Kategória: vicces

3. találós kérdés
Kérdés: ismeretlen
Válasz: ismeretlen
Kategória: ismeretlen

9.)
Kérje be a billentyűzetről egy objektum adatait és tárolja el egy 4. TalalosKerdes típusú objektumba!

10.)
Írja ki mindegyik objektum adatait a Objektumok() metódus segítségével!


11.)
Kérje be a felhasználó tippjét, és írja képernyőre, hogy helyes volt-e a felhasználó válasza, és hogy mennyi pontot ért el! A pontozás során vegye figyelembe a kategóriánként járó pontokat is!
